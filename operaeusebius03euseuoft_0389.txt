DEMONST. EVANG. VI. 12. 365

θήσομαι αὐτὸν, ὑψηλὸν παρὰ τοῖς βασιλεῦσι τῆς γῆς.
εἰς τὸν αἰῶνα φυλάξω αὐτῷ τὸ ἔλεός μου, καὶ ἡ δια-
θήκη μου πιστὴ αὐτῷ, καὶ θήσομαι εἰς τὸν αἰῶνα [167]
τοῦ αἰῶνος τὸ σπέρμα αὐτοῦ, καὶ τὸν θρόνον αὐτοῦ

5 ὡς τὰς ἡμέρας τοῦ οὐρανοῦ.” 5. καὶ πάλιν “ὠ’μοσα
Δαβὶδ τῷ δούλῳ μου, ἕως τοῦ αἰῶνος ἑτοιμάσω τὸ
σπέρμα σου, καὶ οἰκοδομήσω εἰς γενεάν καὶ γενεὰν
τὸν θρόνον σου.” 6. καὶ αὖθις “ἇ’παξ ὤμοσα ἐν τῷ
ἁγίῳ μου, εἰ τῷ Δαβὶδ ψεύσομαι. τὸ σπέρμα αὐτοῦ

10 εἰς τὸν αἰῶνα μενεῖ, καὶ ὁ θρόνος αὐτοῦ ὦς ὁ ἥλιος
ἐναντίον μου, καὶ ὥς ἡ σελήνη κατηρτισμένη εἰς τὸν
αἰῶνα.”

7. Τούτων δὴ καὶ ὅ ἕκατοστὸς τριακοστὸς πρῶ· (270)
τος Ψαλμὸς μνημονεύσας ἐπὶ τὸν Χριστὸν ἀναφέρει

15 τὰ δηλούμενα. ἄκουε δ’ οὖν καὶ τούτου “μνήσθητι,
κύριε, τοῦ Λαβὶδ καὶ πάσης τῆς πραΰτητος αὐτοῦ’
ὡς ὤμοσε τῷ κυρίῳ, ηὔξατο τῷ θεῷ Ἰακώβ.” οἷς
μεθ’ ἕτερα ἐπιλέγει “ὠ’μοσε κύριος τῷ Λαβὶδ ἀλή-
θειαν, καὶ οὐ μὴ ἀθετήσῃ αὐτόν· ἐκ καρποῦ τῆς κοι-

20 λίας σου θήσομαι ἐπὶ τὸν θρόνον σου.”

8. Καὶ ὑποκαταβὰς ἑξῆς τὸν ἐκ καρποῦ τῆς κοι-
λίας Δαβὶδ ἀναστησόμενον λευκότερον ὀνομάζει λέ-
γων “ἐ’κεῖ ἐξανατελῶ κέρας τῷ Δαβὶδ, ἡτοίμασα λύ- ι)
χνον τῷ Χριστῷ μου· τοῦς ἐχθροὺς αὐτοῦ ἐνδύσω

25 αἰσχύνην· ἐπὶ δὲ αὐτὸν ἐξανθήσει τὸ ἁγίασμά μου.”

9. Ταῦτα τοιγαροῦν Σολομῶν ὅ σοφώτατος τῷ
ἑαυτοῦ πατρὶ χρησθέντα συννοήσας, μὴ μικρὰ, μεί-
ζονα δὲ τῆς κατὰ ἄνθρωπον φύσεως τυγχάνοντα συνι-
δών, καὶ μᾶλλον ἁρμόζοντα θεῷ ἢπερ αὐτῷ, καίπερ

30 ὄντι υἱῷ Δαβὶδ, συνιείς τε τὸν πρὸς τοῦ θεοῦ πρω-

15 Ps. 131.

