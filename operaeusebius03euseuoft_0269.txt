DEMONST. EVANG. 1v. 15. 245

χρϊσιν ἐνομοθέτει. 12. ὅ γε μὴν ὑψηλὸς καὶ ἐν άπορ-
ρήτοις δηλούμενος αὐτῶν λόγος, ὡς δυνατὸν εἰπεῖν,
τοιαύτην εἶχε διάνοιαν, τὸ μόνον άγαθόν καὶ μόνον
ως ἀληθῶς εὐῶδες καὶ τίμιον, καὶ πάσης μεν ζωῆς
5 αἴτιον, πᾶσι δὲ σῦν τῷ εἶναι καὶ τὸ εὐ εἶναι δεδωρη-
μένον, ἓν τοῦθ’ ὁ παρ’ Ἑβραίοις λόγος ἠπίστατο
πρῶτον τῶν ὅλων αἴτιον, αὐτὸν δὴ τὸν ῦψιστον καὶ
παμβασιλεα τῶν ἁπάντων δημιουργὸν θεόν. 13. τού-
του δὴ οῦν τὴν παναλκῆ καὶ πανάγαθον καὶ παντὸς
ιο καλοῦ χορηγὸν τῆς ἀνωτάτω καὶ άγεννήτου θεότητος
δύναμιν τὸ θεῖον πνεῦμα οἰκείῳ καὶ προσφυεῖ συμ-
βαλὸν παραδείγματι ἔλαιον θεοῦ προσαγορεύει· διό-
περ Χριστὸν καὶ ἠλειμμένον τὸν αὐτῆς μέτοχον άπο-
καλεῖ. 14. ἔλαιον δὲ μὴ τὸν οἶκτον ἐν τούτοις ἄκουε,
15 μηδὲ τὴν ἐπὶ τοῖς δυσπραγοῦσι λύπην, ἀλλ’ ὃ ὁ καρ-
πὸς τοῦ φυτοῦ παρίστησι, τὸ πάσης ἀμιγὲς ὑγρᾶς
ὕλης, φωτὸς αὐξητικὸν, πόνων θεραπευτικὸν, καμά-
των άπαλλακτικὸν, τὸ τῶν ἐπαλειψαμένων φαιδρο-
ποιόν, φωτὸς δίκην ἀποστίλβον ταῖς μαρμαρυγαῖς,
20 διαυγῆ τε καὶ λαμπράν τῶν αὐτῷ χρωμένων ἀποτε-
λοῦν τὴν ὄψιν, ὅ φησιν ἡ θειά γραφὴ “τοῦ ἱλαρῦ-
ναι πρόσωπον ἐν ἐλαίω.” 15. τούτῳ τοιγαροῦν ὁ λόγος
τὴν ἀνωτάτω τοῦ πανηγεμόνος καὶ παμβασιλέως θεοῦ
δύναμιν συμβαλών τῷ παραδείγματι , τὸν πρῶτον καὶ
25 μόνον ὅλῳ τούτῳ χρισθέντα, καὶ τῆς θεϊκῆς καὶ πά-
σιν άκοινωνήτου πατρικῆς εὐωδίας μετειληφότα, καὶ
μόνον ἐξ αὐτοῦ γεννηθέντα θεὸν λόγον, μετοχῇ τε
τοῦ γεννήσαντος άγεννήτου καὶ πρώτου καὶ μείζονος
θεὸν ἐκ θεοῦ άποφανθέντα, Χριστὸν καὶ ἠλειμμένον
30 ἀπεκάλεσε. διὸ καὶ ἐν Ψαλμοῖς πρὸς αὐτὸν δὴ τοῦ-

21 Ps. 103, 15.

