628 EUSEBH

καταβὰς ἐν αὐτῷ τῷ Ψαλμῷ ἐπιφέρει λέγων “έμοῦ
δὲ διὰ τὴν ἀκακίαν ἀντελάβου,” σαφῶς τὸ ἀπειρόκα-
κον τοῦ θεοῦ παριστάς. πῶς δὲ τὰς ἡμετέρας
ἁμαρτίας ἐξοικειοῦται, καὶ πῶς φέρειν λέγεται τὰς
ἀνομίας ἡμῶν, ἢ καθ’ ὃ σῶμα αὐτοῦ εἶναι λεγόμεθα, 5
κατα τὸν ἀπόστολον φήσαντα “ὑμεῖς δὲ ἐστὲ σῶμα
Χριστοῦ, καὶ μέλη ἐκ μέρους;” 22. καὶ καθ’ ὃ πά-
σχοντος ἑνὸς μέλους συμπάσχει πάντα τὰ μέλη, οὕτως
τῶν πολλῶν μελῶν πασχόντων καὶ ἁμαρτανόντων,

c καὶ αὐτὸς κατὰ τοὺς τῆς συμπαθείας λόγους, (ἐπει- 10
δήπερ εὐδόκησε θεοῦ λόγος ὢν μορφὴν δούλου λα·
βεῐν καὶ τῷ κοινῷ πάντων ἡμῶν σκηνώματι συνα-
φθῆναι) τοὺς τών πασχόντων μελῶν πόνους εἰς ἑαυ-
τὸν ἀναλαμβάνει, καὶ τὰς ἡμετέρας νόσους ἰδιοποιεῖταιζ
καὶ πάντων ἡμῶν ὑπεραλγεϊ καὶ ὑπερπονεῖ κατὰ 15
τούς τῆς φιλανθρωπίας νόμους. 23. οὐ μόνον δὲ
ταῦτα πράξας ὁ ἀμνὸς τοῦ θεοῦ, άλλόι καὶ ὑπὲρ ἡμῶν

d κολασθεὶς καὶ τιμωρίαν ὑποσχών ἣν αὐτὸς μὲν οὐκ
ὤφειλεν, ἀλλ’ ἡμεῖς τοῦ πλήθους ἕνεκεν τῶν πε-
πλεμμελημένων, ἡμῖν αἴτιος τῆς τῶν ἁμαρτημάτων 20
ἀφέσεως κατέστη, ἅτε τὸν ὑπὲρ ἡμῶν ἀναδεξάμενος
θάνατον, μάστιγάς τε καὶ ὕβρεις καὶ ἀτιμίας ἡμῖν
ἐποφειλομένας εἰς αὑτὸν μετατιθεὶς, καὶ τὴν ἡμῖν
προστετιμημένην κατάραν ἐφ’ ἑαυτὸν ἑλκύσας, γενό-
μενος ὑπὲρ ἡμῶν κατάρα· καὶ τί γὰρ ἄλλο ἢ ἀντί· 25
ψυχον; διό φησιν ἐξ ἡμετέρου προσώπου τὸ λόγιον
“τῷ μώλωπι αὐτοῦ ἡμεῖς ίάθημεν, καὶ κύριος παρ-
έὸωκεν αὐτὸν ταῖς ἁμαρτίαις ἡμῶν,” ὥστε εἰκότως
ἑνῶν ἑαυτὸν ἡμῖν ἡμᾶς τε αὐτῷ, καὶ τα ἡμέτερα
πάθη ἰδιοποιούμενος, φησὶν “c-²21& εἶπα, κύριε ἐλέη- 30

 

6 1. cor. 12, 27. 27 Es. 53, 5, 6.

