DEMONST. EVANG. IV. 7. 8. 225

τῶν ὅλων θεὸν κυριολογούμενον. ἀλλά γὰρ τοῖς μὲν
τῶν ε’θνῶν ἀοράτοις προστάταις , αὐτοῖς δὴ τοῖς ἀγ-
γέλοις, τά ἔθνη πάντα καὶτοὺς υίοῦς των ἀνθρώ-
πων, υἱούς Ἀδάμ ἐπικαλουμένους, κρίσει τοῦ ὑψίστου
5 θεοῦ καὶ λόγοις ἀρρήτοις ἡμῖν φησι διανεμηθῆναι· d
τῷ δὲ πάντων ἐξοχωτάτω ἡγεμόνι τε καὶ βασιλεῖ
των ὅλων, αὐτῷ δὴ τῷ Χριστῷ, ὡς ἀν μονογενεῖ
υἱῷ, τῶν ἐν ἀνθρώποιςτὸν Ἰακώβ καὶ Ἰσραὴλ, του-
τέστιν πᾶν τὸ διορατικὸν καὶ θεοσεβὲς παραδοθῆναι
10 γένος. 3. ὃ μὲν γὰρ ἀσκητὴς ἀρετῆς ἀγῶνα προβε-
βλημένος, εἰσέτι τε ἀθλῶν καὶ παλαίων ἐν τοῖς κατ’
εὐσέβειαν γυμνασίοις, Ἐβραίων προσηγορία κέκλη-
ται Ἰακώβ· ὁ δὲ ἤδη νίκης καὶ τῶν παρὰ θεῷ βρα-
βείων ἠξιωμένος Ἰσραὴλ ἀναγορεύεται, οἶος αὐτὸς
15 ἦν ἐκεῖνος ὁ βοώμενος τοῦ παντὸς Ἐβραίων ἔθνους
προπάτωρ, οἵ τε τούτου γνήσιοι παῖδες ἀπόγονοί τε
τούτων καὶ προπάτορες, προφῆται πάντες καὶ θεο-
φιλεῖς ἄνδρες· μή γάρ μοι τὸ Ἰουδαίων πλῆθος ταύτῃ (157)
νόμιζε δηλοῦσθαι, μόνους δὲ τούς πάλαι πρότερον
Ξοάρετῇ καὶ εὐσεβείᾳ τετελειωμένους. 4. τούτους δὴ
οὖν παραλαβών ὁ καθηγεμών καὶ προστάτης ἀπάν-
των τοῦ θεοῦ λόγος ἐπὶ τὴν μόνου τοῦ πατρὸς,
αὐτοῦ δὴ τοῦ ὑψίστου, θρησκείαν ἀνεκαλεῖτο των
ὁρωμένων ἀπάντων ἀνωτάτω, ἐπέκεινά τε οὐρανοῦ
25 καὶ πάσης γεννητῆς οὐσίας, τοὺς ὑπηκόους ἠρέμα
καὶ πράως ἀνακαλούμενος, μόνον τε αὐτοῖς τὸν ἀγέν-
νητον καὶ τῶν ὅλων ποιητὴν θεὸν τὸν ὕψιστον παρα·
διδους εὐσεβεῖν. ,
v111. Οἱ δέ γε τῶν ἄλλων ἐθνῶν ἐπιστάται ἀγγε- c
30 λοι καὶ ποιμένες τούς μὴ οἵους τε νῷ τὸν ἀόρατον
ἐποπτεύειν, μηδ’ ἀναβαίνειν τοσοῦτον δι’ οἰκείαν
ἀσθένειαν, τοῖς ὁρωμένοις κατ’ οὐρανὸν προσέχειν
EUsEBms 111, 15

