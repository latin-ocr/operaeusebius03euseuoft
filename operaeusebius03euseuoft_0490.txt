466 EUSEBII

θως τῆς ἱερᾶς γραφῆς τὸν ἀληθῆ Ἰσραὴλ κατὰ διά-
νοιαν πάντα τὸν διορατικὸν καὶ ἀρεστῶς θεῷ βιοῦντα
ἐπονομαζούσης, ὡς ἔμπαλιν τούς ἐκ περιτομῆς ὁπόθ’
ἁμαρτάνοιεν, Χαναναίους καὶ σπέρμα Χαναὰν καὶ
οὐκ Ἰούδα, ἄρχοντάς τε Σοδόμων καὶ λαὸν Γομόρ-5
d ρας, ἐμφερῶς αὐτῶν τοῖς τρόποις ἀποκαλούσης. 25.
ἄλλως δὲ πρὸς λέξιν ἡ πᾶσα τοῦ σωτῆρος ἡμῶν δια-
τριβὴ παρὰ τῷ Ἰουδαίων ε”θνει γέγονε, ’καὶ πολλῶν
γε τοῦ Ἰσραὴλ ἡγήσατο, ὅσοι δὴ ἔγνωσαν αὐτὸν καὶ
εἰς αὐτὸν πεπιστεύκασι τῶν ἐκ περιτομῆς. 10
26. Καὶ τὸ μὲν τῆς ἐκτεθείσης προρρήσεως τοι·
αύτην εἴληφε τὴν ἔκβασιν’ τοὶ δὲ ἑξῆς ἀφ’ ἐτέρας
ἀναγνωστέον ἀρχῆς, οὕτως ἔχοντα “’Λσσύριος ὅταν
ἐπέλθῃ ἐπὶ τὴν γῆν ὑμῶν, καὶ ὅταν ἐπιβῇ ἐπὶ τὴν
χώραν ὑμῶν, καὶ ἐπεγερθήσονται ἐπ’ αὐτὸν ἑπτὰ 15
ποιμένες , καὶ ὀκτώ δήγματα ἀνθρώπων,” καὶ τὰ τού-
τοις ἀκόλουθα, ἃ καὶ ὁποίας ἔχεται διανοίας οὐ τοῦ
παρόντος τυγχάνει διηγήσασθαι καιροῦ. 27. εἴποι
δ ' ἄν τις μετὰ τὴν Ἀσσυρίων εἰς τὴν Ἰουδαίαν ἐπι-
(344⁶.) δημίαν, καθ’ ἣν εἶλον τὸ Ἰουδαίων ἔθνος, τοσαύτας 20
ἐπαναστάσεις κατ’ αὐτῶν γεγονέναι, ὅσαι δηλοῦνται
διὰ τῶν ἑπτα ποιμένων καὶ διὰ τῶν ὀκτώ δηγμάτων·
ταῦτα δὲ δύνασθαι εἰδέναι τούς τὰ Ἀσσυρίων ἱστο-
ρηκότας, οἷν ἐπὶ τέλει τὸν ἐκ τῆς Βηθλεὲμ προφη-
τευόμενον γεγονέναι, μετὰ τούς ἑπτὰ δηλαδὴ ποιμένας 25
καὶ τὰ ὀκτώ δήγματα τοῖς Ἀσσυρίοις συμβάντα ἐν
ὑστέροις χρόνοις τῆς εἰς τὴν Ἰουδαίαν αὐτῶν ἐφόδου.
ταῦτα δὲ πλείστης ἐρεύνης δεόμενα ού νῦν πολυ-
πραγμονεῖν καιρός.

